## Блокування "Mail.ru", "Вконтакте"
﻿Відповідно до Указу Президента України №133/2017 "Про рішення Ради національної безпеки і оборони України від 28 квітня 2017 року "Про застосування персональних спеціальних економічних та інших обмежувальних заходів (санкцій)", обмежувальні санкції передбачають заборону Інтернет-провайдерам надання послуг з доступу користувачам мережі Інтернет до ресурсів сервісів "Mail.ru", "Вконтакте", "Одноклассники", санкції також введені проти ТОВ "Яндекс", російських компаній розробників антивірусів "Лабораторія Касперського" і "Доктор Веб". Буде заблоковано і доступ до сайту "Кинопоиск". Про це свідчить додаток юридичних осіб, до яких застосовуються санкції, опублікований на сайті глави держави.

Обмежувальні санкції відповідно до рішення РНБО України передбачають заборону Інтернет-провайдерам надання послуг з доступу користувачам мережі Інтернет до ресурсів сервісів "Mail.ru" (www.mail.ru) та соціально-орієнтованих ресурсів "Вконтакте" (www.vk.com) та "Одноклассники" (www.ok.ru). Також санкції введені проти ТОВ "Яндекс" (Москва) і "Яндекс.Україна", російських компаній розробників-антивірусів "Лабораторія Касперського" і DrWeb. Санкції також передбачають блокування доступу до сервісів 1С, "Софтлайн Груп", "Корпорації Парус" і ще ряду інших російських IT-компаній. 

Окрім того, Порошенко ввів у дію рішення РНБО щодо санкцій проти низки юридичних та фізосіб. Опубліковано список фізичних та юридичних осіб. У списку – 1228 фізичних осіб та 468 юридичних. Контроль за виконанням рішення покладено на секретаря РНБО України.

Крім того, з 27 травня 2016 року терміном на рік діяли санкції щодо ще 17 осіб. У переліку осіб, які потрапили до санкційного списку, зокрема генеральний директор телекомпанії "Перший канал" Костянтин Ернст, головний редактор сайту Novorus.info Андрій Сурков, власник холдингу "Правда.Ру" Вадим Горшенін, генеральний директор інформаційного агентства "ТАСС" Сергій Михайлов, колишній генеральний директор телеканалу LifeNews Ашот Габрелянов, головний редактор телеканалу Russia Today Маргарита Симоньян. Ці особи значаться і в поточному списку санкцій. 

Економічні санкції (блокування активів, заборону на транзакції і мовлення) також введені проти найбільших російських телекомпаній: "ТВ Центр", ВГТРК, "НТВ-Плюс", "Зірка", ТНТ, РЕН-ТВ.

Comments:
=======
﻿1) ivan
Одні проблеми. Тепер міняти мило на десятках сервісів. Треба було скрізь юзати жемейл.
2) user 1
Как работает «Нас имеют, а мы крепчаем», мы уже видели на примере РФ. Сегодня указ, завтра УкрКомНаздор, послезавтра административка за обход блокировок, а там и за ТОР уголовку давать начнём.

